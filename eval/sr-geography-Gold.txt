U južnom delu ovog starog dela Evrope, odnosno u središnjem delu regije nalaze se gromadne planine, bez određenog pravca pružanja.
To su niske planine i planine srednje visine, zaravnjenih vrhova.
Pogledaj kartu srednje Evrope.
Pronađi gromadne planine ove regije.
Obeleži sve značajnije oblike reljefa na nemoj karti u Radnoj svesci.
Zbog udaljenosti od mora i okeana, srednja Evropa ima pretežno kontinentalnu klimu, ali u različitim varijantama.
Prostrana Pribaltička nizija je pod uticajem suvog i hladnog vazduha sa severa, ali i toplijeg i vlažnog vazduha sa Atlantskog okeana.
Zbog toga zapadni delovi regije primaju veću količinu padavina i imaju umereno kontinentalnu klimu.
Prema istoku količina padavina je sve manja, a uticaj hladnog vazduha sa severa sve veći, pa istočni niski delovi regije imaju hladnu kontinentalnu klimu (zbog veoma hladnih zima naziva se i oštra kontinentalna).
Umereno kontinentalna klima zastupljena je i na području gromadnih planina srednjeg dela regije.
Sa povećanjem nadmorske visine, na visokim venačnim planinama klima se menja do planinske.
Izolovane visokim planinama, Panonska i Vlaška nizija imaju pravu kontinentalnu klimu.
Rečna mreža srednje Evrope je dobro razvijena.
Većina reka teče ka severu i uliva se u Baltičko i Severno more.
Reka Dunav izvire pod planinom Švarcvald i teče ka Crnom moru.
U gornjem toku reka Dunav je kanalom povezana sa rekom Majnom pritokom Rajne Jedinstveni rečno-kanalski plovidbeni put Rajna-Majna-Dunav povezuje među sobom države srednje Evrope, ali i sa zapadnim delovima Evrope.
Veći broj jezera nalazi se u Pribaltičkoj niziji, posebno u njenom istočnom delu.
To su jezera baltičke jezerske oblasti.
Jezera ima i na području Alpa.
Za razliku od jezera baltičke i alpske jezerske oblasti, jezero Balaton u Panonskoj niziji je tektonsko.
S obzirom na geografski položaj, u srednjoj Evropi žive predstavnici svih značajnijih evropskih grupa naroda.
Polovina stanovnika regije su Germani, a zatim po brojnosti slede Sloveni, Romani i Ugro-Finci.
Analizom struktura stanovništva u regiji uočava se velika razlika među državama u životnom standardu, odnosu gradskog i seoskog stanovništva, angažovanosti stanovništva po privrednim sektorima.
Pored tih velikih razlika, jedno im je zajedničko u svim državama prirodni priraštaj je nizak.
Na koji način starost i građa oblika reljefa utiče na prirodna bogatstva?
Kako utiče reljef nadmorskom visinom?
Prirodna bogatstva u regiji su velika i raznovrsna, ali se države razlikuju po stepenu privredne razvijenosti.
Nisu sva prirodna bogatstva svuda podjednako raspoređena i pojedine države su po nekima od njih prepoznatljive.
Sve države su članice EU, osim Švajcarske.
Šest država koje su primljene 2004.
i 2007.
godine imaju, za sada, ograničena prava, pre svega pravo slobodnog kretanja u zemljama EU.
Na nemoj karti srednje Evrope u tvojoj Radnoj svesci kontinentalne države oboj crvenom, a primorske zelenom bojom i ispiši imena država i njihovih glavnih gradova .
Srednja Evropa obuhvata na kome se dodiruju i prepliću prirodni i društveni uticaji ostalih regija Evrope.
Svi glavni putevi koji povezuju zapadnu i istočnu, severnu i južnu Evropu prelaze preko teriti+orije srednje Evrope.
Plovidbeni put Dunav-Majna-Rajna, koji povezuje Crno more i Atlantski okean, nalazi se u srednjoj Evropi.
Na kugu i jugoistoku regije nalaze se venačne planine Alpi i Karpati, između kojih su spuštene dve velike nizije Panonska i Vlaška.
Na severu je prostrana Pribaltička nizija, a u srednjem delu regije nalaze se gromadne planine.
U srednjoj Evropi zastupljene su umereno ontinentalna, oštra i suva kontinentalna klima i planinska klima.
Reke pripadaju slivovima Severnog, Baltičkog i Crnog mora, pretežno su ravničarske, u većem selu toka plovne i povezane kanalima.
Stanovništvo pripada slovenskoj, germanskoj, romanskoj i ugro-finskoj grupi naroda.
Sve države pripadaju grupi razvijenih industrijsko-agrarnih država, a najrazvijenije su Nemačka, Švajcarska i Austrija.
SAVEZNA REPUBLIKA NEMAČKA Površina: 357.021 km2 Stanovnika: 82.210.000 Glavni grad: Berlin (3.415.742 st.)
Službeni jezik: nemački Valuta : evro Nemačka se nalazi u severozapadnom delu srednje Evrope.
Istočnim delom svojih obala izlazi na Baltičko, a zapadnim na Severno more.
Današnja Savezna Republika Nemačka formirana je 1990.
godine sjedinjavanjem dotadašnje dve Nemačke koje su postojale na tom prostoru.
Posle Drugog svetskog rata 1945.
godine i poraza Nemačke njenu teritoriju su podelili saveznici (SSSR, SAD, Velika Britanija i Francuska) na četiri okupacione zone.
Glavni grad Berlin je podeljen na četiri sektora.
Ruska okupaciona zona proglašena je 1949.
godine za Demokratsku Republiku Nemačku (Istočna Nemačka).
Objedinjavanjem preostalih triju zona stvorena je Savezna Republika Nemačka (Zapadna Nemačka).
U Berlinu visoki zid je odvajao ruski sektor, gde je bio glavni grad Istočne Nemačke, od ostalog dela grada koji je pripadao Zapadnoj Nemačkoj.
Glavni grad Zapadne Nemačke bio je Bon.
Ulični protesti 1989.
godine u Istočnoj Nemačkoj doveli su do pada komunističke vlasti, a simbolično rušenje Berlinskog zida do ujedinjenja dve Nemačke.
Padu komunističke vlasti i ujedinjenju Nemačke doprineo je i raspad tadašnjeg Sovjetskog Saveza.
Po geografskim odlikama, u Nemačkoj se može izdvojiti nekoliko, regija.
Severna Nemačka je područje Pribaltičke nizije, koja je zbog ledničkih sedimenata peska i šljunka manje plodna.
To je područje koje je pod uticajem hladnih vazdušnih masa sa severa.
U srednjoj Nemačkoj se nalaze niske gromadne planine, bogate rudama i šumom, a pod uticajem su umereno kontinentalne klime.
Južna Nemačka obuhvata venačne planine čija visina postepeno raste prema južnoj granici Nemačke.
Kao posebna četvrta regija, izdvaja se Rajnska oblast.
Rečno-kanalski plovidbeni put Rajna-Majna-Dunav omogućio je povezivanje veoma značajnih rudarskih i industrijskih oblasti nemačke.
Sve veće reke u Nemačkoj su plovne.
Njima se transportuju kako sirovine i gotovi proizvodi u okviru Nemačke između njenih industrijskih centara, tako i roba iz uvoza, odnosno roba za izvoz preko velikih lučkih gradova.
Da bi se omogućilo bolje povezivanje, izgrađeni su brojni kanali koji povezuju reke, posebno na području severne Nemačke.
Veliki značaj za privredu Nemačke ima saobraćaj uopšte, ne samo rečno­ kanalski.
Autoputevi i brze pruge povezuju sva veća naselja.
Na nemoj karti u Radnoj svesci prikaži važnije oblike reljeFa i hidrografije Nemačke.
Na području pokrajina Saksonije i Brandenburg u tzv.
Lužičkoj oblasti, živi oko 60.000 Lužičkih Srba, poslednjih predstavnika Zapadnih Slovena koji su ovo područje naselili još u 7.
veku.
Imaju specifične običaje i vekovima čuvaju svoju tradiciju.
Izražena depopulacija u jednom periodu predstavljala je ogroman problem za Nemačku, tako da sada veliki broj emigranata živi širom Nemačke.
Poljoprivreda je u Nemačkoj veoma razvijena, mehanizovana i automatizovana, ali nema ni približno toliki udeo u privredi koliko industrija.
Od poljoprivrednih proizvoda gaje se žitarice, posebno tzv.
hladna žita (ovas, raž, ječam), krompir i industrijsko bilje.
Uz ječam, poseban značaj za industriju piva ima uzgoj hmelja.
Nemačka piva, naročito sa područja južne Nemačke (Bavarske), veoma su cenjena u svetu.
Značajni industrijski centri raspoređeni su širom Nemačke, ali se ipak izdvajaju dve oblasti rudarstva i industrije.
To su Rur i Sar u zapadnom delu.
Velika i veoma značajna industrijska oblast Rur nekad je koristila sopstvene rezerve uglja, koji se danas uz naftu, rudu gvožđa i druge sirovine uvozi Rajnom preko luke Roterdam.
U Rurskom basenu su veliki industrijski centri Dortmund, Gelzenkirhen, Duizburg, Esen, Dizeldorf, Solingen (mašinska industrija "Solingen"), Leverkuzen (hemijska i farmaceutska industrija "Bajer"), Keln, Mehengladbah i dr.
Sarski rudarsko-metalurški basen nalazi se između reke Rajne i granice prema Francuskoj.
Centar Sarskog basena je Sarbriken, a veći industrijski gradovi su Kajzerslautern, Karlsrue, Manhajm, Vizbaden, Frankfurt na Majni i dr.
Na Mitelandskom (Srednjenemačkom) kanalu, između reka Elba i Vezer nalazi se velika luka Hanover.
Istočno od nje je veliki centar autoindustrije Volfsburg ("Volksvagen").
Gradski i industrijski centar Bavarske je Minhen (autoindustrija "BMV"}, a nešto severnije Nirnberg (elektroindustrija "Simens").
U jugoistočnom delu je Štutgart (autoindustrija Dajmler Mercedes).
U istočnom delu Nemačke veći industrijski gradovi su Lajpcig, Drezden, Jena (industrija optičkih uređaja "Karl Caje").
Na ušću Elbe je Hamburg, velika i značajna luka i posle Berlina najveći grad severne Nemačke.
Nemačka je jedna od vodećih svetskih sila u ekipnim, ali i individualnim sportovima.
Većina pomenutih gradova prepoznaje se po fudbalskim klubovima Bundestlige.
Osim fudbala, Nemačka je dala i velike evropske i svetske šampione i u atletici, formuli 1, košarci, plivanju i drugim sportovima.
Centar zimskih sportova i zimskog turizma je Garmiš-Partenkirhen, smešten u krajnjem južnom delu alpske Nemačke.
Berlin je najveći i glavni grad Nemačke.
Prvi put se pominje u 13.
veku, a od 18.
veka je prestoni grad.
Posle Drugog svetskog rata bio je glavni grad Demokratske Republike Nemačke, dok je u to vreme glavni grad Zapadne Nemačke bio Bon.
Od 1990.
godine Berlin ponovo postaje glavni grad, a sedište parlamenta je u zgradi Rajhstaga.
REPUBLIKA POLjSKA Površina: 312.679 km 2 Stanovnika: 38.518.241
Glavni grad: Varšava (1.704.717 st.)
Službeni jezik: poljski Valuta : zlot Poljska je, uz Nemačku druga pribaltička srednjoevropska zemlja i obuhvata prostor od Baltičkog mora na severu do Karpata na jugu, odnosno istočni deo Pribaltičke nizije.
Srednja nadmorska visina Poljske je 173 m samo visine~To su gromadne planine Sudeti na jugozapadu i Tatre, deo planinskog sistema Karpata na jugu zemlje.
Istočni deo Pribaltičke nizije je močvaran, sa velikim brojem jezera.
I u Poljskoj, kao i u Nemačkoj, nizija je pokrivena ledničkim sedimentima i nije velike plodnosti.
Klima je kontinentalna sa dugim i veoma hladnim zimama i kratkim i toplim letima.
Teritoriju Poljske presecaju reke koje teku sa planinskog juga prema severu, tj.
Baltičkom moru.
Skoro trećina površine je pod šumama.
Skoro 98% stanovništva su Poljaci, pa je ova zemlja jedna od etnički najhomogenijih zemalja sveta.
Preostalo stanovništvo čini dvadesetak etničkih manjina .
Prirodni priraštaj je veoma nizak, a iseljavanje veliko.
Zbog toga se u poslednjoj deceniji broj stanovnika u Poljskoj smanjuje.
Poljoprivreda zapošljava skoro četvrtinu stanovništva, koja zbog niske produktivnosti nema velikog udela u privredi Poljske.
Uprkos tome, Poljska je prva u Evropi po proizvodnji krompira, raži, šećerne repe.
Prostrane livade i pašnjaci omogućavaju uzgoj goveda, a zrnasta i stočna hrana uzgoj svinja.
Poljska je značajan izvoznik mesa i kože.
Rudno bogatstvo je raznovrsno i veliko, a najvažnija rudarsko-industrijska oblast je Šljonsk na jugoistoku zemlje.
Poljska poseduje značajne rezerve uglja, zemnog gasa, rude bakra, olova, cinka, kao i srebra, sumpora i soli.
Proizvodnja i prerada gvožđa i čelika ima veliki privredni značaj.
Velike luke na severu (Gdanjsk, Gdinja i Šćećin) su i velika i značajna brodogradilišta.
Zahvaljujući šumama, razvijena je i prerada drveta (hartija, nameštaj, celuloza).
Za turizam veliki značaj imaju Visoke Tatre.
Varšava je glavni i najveći grad Poljske.
Grad je nastao oko utvrđenja iz 9.veka.
Šire gradsko područje ima blizu 3,5 miliona ljudi.
Najveći broj stanovnika živi na području gradova Varšave i Krakova.
Veći gradovi i industrijski centri su Vroclav, Lublin, Poznanj i Lođ.
Centar razvoja turizma su Katovice.
ČEŠKA REPUBLIKA Površina: 78.866 km 2 Stanovnika: 10.381.1ZO
Glavni grad: Prag (1.212.097 st.)
Službeni jezik: češki Valuta: češka kruna Češka je izrazito konginentalna država koja se nalazi između Nemačke, Poljske, Austrije i Slovačke.
Sa Slovačkom je 75 godina bila u saveznoj državi Čehoslovačka (od 1918.
do 1993.
godine).
Versajskim ugovorom Češkoj je pripala i enklava od ZO.OOO m 2 dokova u nemačkoj luci Hamburg.
Ova teritorija biće vraćena Nemačkoj 2018.godine.
Reljef je pretežno planinski.
Na severu, zapadu i jugu prirodnu granicu Češke čine niske gromadne planine.
One zatvaraju zatalasani, brdoviti prostor u čijem se centru nalazi Češko-moravska visoravan i Češka nizija.
Na istoku, prema Slovačkoj, nalaze se obronci Karpata.
U jugoistočnom delu Češke, u Moravskoj nalazi se manja nizija.
Klima je umereno kontinentalna, vlažna, sa hladnim zimama i toplim letima .
Reka Vltava i druge brojne reke zapadnog dela države otiču Labom (Elbom) ka Severnom moru.
Reka Odra izvire na Sudetima i otiče ka Baltičkom moru.
Iako Češka nije podunavska zemlja, reke Moravske otiču ka Dunavu i Crnom moru.
U Češkoj se nalazi veliki broj termomineralnih izvora, od davnina poznatih banja.
Značajne rezerve uglja čine osnovu za dobijanje energije.
Osim uglja za dobijanje električne energije, koristi se i nuklearna energija.
Vodne snage imaju mali energetski značaj.
Veliko i raznovrsno rudno bogatstvo omogućilo je razvoj industrije.
Metalurgija i mašinska industrija su veoma važne industrijske grane.
Stranim ulaganjima mnoge fabrike su se vratile na evropsko tržište, kao na primer "Škoda" {"Volksvagen").
Prerada nemetala i proizvodnja nadaleko čuvene češke keramike i kristala ("Bohemija") imaju veliki značaj za privredu Češke.
Šume koje pokrivaju više od trećine teritorije sirovinska su osnova za proizvodnju drvne građe, papira i nameštaja.
Iako ima malo obradivih površina, poljoprivreda je veoma razvijena.
Osim pšenice, krompira i šećerne repe, gaje se ječam i hmelj, od kojih se proizvode veoma kvalitetna i poznata piva (Plzen).
U Moravskoj se uzgaja vinova loza i prave takođe poznata vina.
Turizam ima veoma važnu ulogu u privredi Češke.
Banje (Karlove Vari), pećine, zamkove i druge prirodne i kulturno-istorijske spomenike posećuje veliki broj turista.
Poseban turistički značaj ima Prag, glavni grad Češke.
Ostali veći gradovi i industrijski centri su Brno, Olomuk i Ostrava.
SLOVAČKA REPUBLIKA Površina: 49.035 km2 Stanovnika: 5.379.455
Glavni grad: Bratislava (426.927 st.)
Službeni jezik: slovački Valuta: slovačka kruna Slovačka Republika, istočni deo nekadašnje Čehoslovačke, nastala je 1993.
godine mirnim odvajanjem od svog suseda Češke Republike.
U društvenom, odnosno privrednom pogledu, Slovačka je slabije razvijena od Češke.
Slovačka je pretežno planinska zemlja u čijem se središnjem i severnom delu nalaze Tatre, odnosno Zapadni Karpati.
U južnom delu države je severni obod Panonske nizije, podeljen na tri dela.
Na zapadu je deo Moravske nizije, na jugu Podunavska nizija, a na istoku Potiska nizija.
Klima je umereno kontinentalna.
Reke Slovačke imaju veliki energetski potencijal koji se u poslednje vreme koristi daleko više nego u Češkoj.
Planine su pod šumom i pašnjacima.
Uporedi geografske odlike Češke i Slovačke.
Koje su sličnosti, a koje razlike?
Na nemoj karti Slovačke u tvojoj Radnoj svesci ispiši imena susednih država, planina, nizija, reka i većih gradova.
Slovačka je u 2007.
godini imala najveći ekonomski porast među zemljama EU.
Tome su doprinela strana ulaganja u industriju prevoznih sredstava ("Volksvagen" u Bratislavi, "Pežo" u Trnavi i "Kia motors" u Žilini), u elektroindustriju ("Samsung i "Soni"), industriju kućnih aparata (.
Virpul), proizvodnju aluminijuma i preradu nafte, saobraćaj i komunikacije.
Poljoprivreda ima veliki značaj za privredu Slovačke.
Smanjivanje broja zaposlenih u ovom sektoru ukazuje na to da se poljoprivreda modernizuje.
Više od 40% zemlje je pod obradivim površinama.
Južne nizije posebno su poznate po bogatim farmama.
Gaje se žitarice (pšenica, kukuruz, raž), industrijsko bilje (šećerna repa, suncokret), povrće i voće.
Područja brda i niskih planina u južnom delu Slovačke (Mali Karpati, Tokaj) poznata su po uzgoju vinove loze i proizvodnji vina.
Pašnjaci omogućavaju razvoj stočarstva, posebno ovčarstva.
Rudno bogatstvo je raznovrsno.
Značajne su rezerve uglja, rude gvožđa, olova, cinka, bakra i nemetala.
Teška industrija (rudarstvo i proizvodnja gvožđa i čelika) razvijala se još od sredine 20.
veka, tada u okviru Čehoslovačke.
To je bilo strateški važno za Istočni blok, jer je u vreme "hladnog rata" deo koji danas pripada Češkoj bio na samoj granici sa Zapadnim blokom.
Visoke Tatre su zbog zimskih sportova veoma značajne za razvoj turizma u Slovačkoj.
I ostali prirodni i kulturno-istorijski spomenici su veoma posećeni (banje, pećine, brojni dvorci širom zemlje).
Pored Visokih Tatri, najviše turista poseti Bratislavu, glavni grad Slovačke.
ŠVAJCARSKA KONFEDERACIJA Površina: 41.285 km2 Stanovnika: 7.591.400 Glavni grad: Bern (128.041 st.)
Službeni jezik: nemački, francuski, italijanski, romanš Valuta: švajcarski franak Švajcarska je savez koji čini dvadeset šest federalnih jedinica koje se nazivaju kantoni.
Od početka 19.
veka Švajcarska je neutralna zemlja.
Neutralnost se ogleda u tome što ne pripada nijednom savezu sa drugim državama, niti učestvuje svetskoj politici.
Na referendumu početkom devedesetih godina prošlog veka stanovništvo Švajcarske je odbacilo predlog za članstvo u EU, a članica UN postala je tek 2002.
godine.
U Švajcarskoj se jasno odvajaju tri prirodne celine.
Najveći južni deo države čine švajcarski Alpi, koje reke Rajna i Rona dele na dva paralelna venca.
duž severozapadne granice je planina Jura.
Između Jure i Alpa je švajcarski plato (Miteland) sa nekoliko velikih ledničkih jezera.
Iako nije najvišlji, Materhorn je najpoznatiji vrh švajcarskih Alpa.
Neutralnost i stabilnost zemlje omogućili su razvoj bankarstva.
Mnogi bogati ljudi iz celog sveta od davnina svoj novac i druge vrednosti čuvaju u bankama u Švajcarskoj.
Švajcarska banka je postala sinonim sigurnosti i tajnosti uloga.
Uslova za razvoj zemljoradnje nema, ali je zato na planinskim pašnjacima razvijeno stočarstvo, posebno govedarstvo Švajcarska je poznata po proizvodnji mleka, sireva i čokolade.
Velike prihode švajcarskoj privredi donosi turizam.
Turizam se planski razvija još od sredine 19.
veka.
Zimski centri u Alpima, banje, kako termomineralne tako i klimatske, i prelepa jezera sa veoma umerenom klimom privlače veliki broj turista.
Zahvaljujući hidroenergiji i uvoznim sirovinama, u Švajcarskoj je razvijena mašinska industrija, a posebno je značajna i tradicionalna industrija satova i preciznih mernih istrumenata.
Cirih je poznat po elektrotehničkim i mašinskim proizvodima, a Bazel po farmaceutskoj industriji.
Bern je glavni, ali ne i najveći grad Švajcarske.
Od njega su veći Cirih, Ženeva i Bazel .
Značaj niji industrijski i turistički gradovi su još Lozana i Lucern.
REPUBLIKA AUSTRIJA Površina: 83.872 km2 Stanovnika: 8.316.487
Glavni grad: Beč (1.680.447 st.)
Službeni jezik: nemački Valuta: evro Austrija je planinska država srednje Evrope.
Celom njenom dužinom, od zapada do istočnih granica, pružaju se Alpi.
Severno od Alpa nalazi se Podunavska nizija i Bečki basen, zapadni obodni deo Panonske nizije.
Na severnoj granici Austrije nalaze se gromadne planine.
Klima je raznovrsna, od planinske do kontinentalne.
Austrija je alpska i podunavska zemlja.
Rečnu mrežu čini Dunav sa pritokama koje se spuštaju sa planina, među kojima je najveća reka In.
Na Alpima se nalazi veliki broj manjih ledničkih jezera, šume i pašnjaci.
Austrija je etnički veoma homogena zemlja, bez obzira na jaku imigraciju.
Prirodni priraštaj je veoma nizak, a većina stanovništva živi u gradovima.
Službenim jezikom govori većina stanovnika, ali su u pokrajinama u kojima žive manjine (Slovenci, Mađari, Česi, Slovaci) u upotrebi i jezici tih manjina.
Zemljoradnju odlikuju male, porodične farme, zbog čega je proizvodnja dobara skupa.
Od ulaska u EU ima izvesnih promena, ali i dalje farmeri obezbeđuju 80o/o hrane.
Veliki značaj ima stočarstvo.
Na planinskim pašnjacima gaje se goveda i ovce, a u nizijama svinje i živina.
Mlečni proizvodi, goveđe i jagnjeće meso su važni proizvodi za izvoz.
Brze planinske reke imaju veliki potencijal, a dve trećine energije se dobija u hidroelektranama.
Rudno bogatstvo čine značajne rezerve uglja, rude gvožđa, olova, cinka, bakra.
Domaće sirovine ne podmiruju potrebe veoma razvijene austrijske industrije.
Industrija mašina i opreme, prevoznih sredstava, hemijska i tekstilna industrija, industrija papira i celuloze samo su neke od značajnijih industrijskih grana.
Alpi sa pedesetak ski centara (Insbruk, Kicbil), kulturno-istorijski spomenici iz različitih epoha, priroda i lokalni običaji privlače turiste i čine turizam jednom od važnijih privrednih delatnosti.
Povezivanje turističkih i industrijskih naselja širom Austrije obezbeđeno je izgradnjom dobrih puteva i pruga.
Beč je glavni i najveći grad Austrije.
Položaj u Bečkom basenu, na obalama Dunava čini ga veoma značajnim industrijskim, kulturnim i turističkim centrom.
REPUBLIKA MAĐARSKA Površina: 93.030 km2 Stanovnika: 10.041.000 Glavni grad: Budimpešta (1.696.128 st.)
Službeni jezik: mađarski Valuta: forinta Za razliku od zemalja u okruženju, Mađarska je nizijska zemlja.
Nalazi se na području Panonske nizije.
U severnom delu zemlje nalaze se usamljene niske gromadne planine, među kojima je najviša Matra.
Na istoku se nalazi prostrana ravnica i najplodniji deo Mađarske - Alfeld.
Između Dunava i Tise na površini su naslage lesa i peščare.
Deo Mađarske zapadno od Dunava je brežuljkast sa niskim planinama (Meček, Bakonjska gora).
Osim Dunava i Tise, na granici prema Hrvatskoj je reka Drava.
Veliko jezero Balaton ima turistički značaj.
Klima je prava kontinentalna.
Većinu stanovništva čine Mađari.
Najbrojnije manjine su Romi i Nemci.
Na prostoru Budimpešte i na jugu države žive Srbi koji su taj prostor naselili tokom dve velike sebe.
Nalazišta nafte nisu značajna, ali su rezerve zemnog gasa velike.
U Mađarskoj ima značajnijih rezervi boksita i uglja.
Uvoze se ostale sirovine za industriju mašina i opreme i prevoznih sredstava.
Dobro su razvijene petrohemija, tekstilna i hemijska industrija (posebno farmaceutska), kao i elektroindustrija.
Poljoprivreda je izuzetno dobro razvijena.
Gaje se žitarice, pšenica i kukuruz, ali i pirinač, zatim industrijsko bilje (suncokret, šećerna repa).
Zbog visokih prinosa, umesto ovih kultura, na prostoru između Dunava i Tise sadi se povrće.
Lesno i peskovito zemljište i pobrđa iskorišćeni su za uzgoj voća i vinove loze.
Proizvodnja i izvoz izuzetno kvalitetnih i poznatih vina od domaćih sorti imaju veliki značaj za privredu Mađarske.
Budimpešta je glavni i najveći grad Mađarske.
Brojni kulturno-istorijski spomenici ovog grada privlače veliki broj turista.
Veći i značajniji industrijski centri su Debrecin, Miškolc, Segedin, Pečuj.
Turizam je važna privredna delatnost, iako su glavni i najznačajniji turistički centri samo jezero Balaton i Budimpešta.
Izvori tople vode i banje su veliki turistički potencijal koji se samo mestimično koristi.
REPUBLIKA RUMUNIJA Površina: 238.392 km2 Stanovnika: 22.246.862 Glavni grad: Bukurešt (1.931 .838 st.)
Službeni jezik: rumunski Valuta: lej Rumunija je najistočnija srednjoevropska država.
Ima izlaz na Crno more, a južnu granicu čini Dunav.
Zbog toga je Rumunija crnomorska i podunavska zemlja.
Po svojim odlikama i nekim drugim principima regionalizacije, ubraja se u zemlje jugoistočne Evrope.
Reljef Rumunije odlikuju Karpati koji se u vidu luka pružaju od severnih granica prvo pravcem sever-jug, a zatim oštro menjaju pravac u zapad-istok ka tromeđi sa Srbijom i Bugarskom.
Unutar luka Karpata nalazi se oblast Transilvanija (Erdelj).
To je brdovita oblast sa grupom niskih i srednjih planina.
Duž zapadne, južne i istočne granice Rumunije, Karpate okružuju nizije.
Na zapadu to je deo Panonske nizije, na jugu deo Vlaške nizije i Dobrudža, a na istoku Moldavija.
Sve tri nizije su prekrivene plodnim zemljištem sa pravom kontinentalnom klimom.
Rečna mreža je dobro razvijena, a najveći značaj ima Dunav.
REPUBLIKA RUMUNIJA Većinsko stanovništva jesu Rumuni.
Rumunski jezik pripada grupi romanskih jezika .
Najbrojnije manjine su Mađari, Romi, a u jugozapadnom delu živi i veliki broj Srba.
Prirodni priraštaj je negativan, emigracija nije velika, ali je prisutna.
Zbog toga se u Rumuniji u poslednjih desetak godina broj stanovnika smanjuje.
U gradovima živi tek nešto više od polovine stanovništva, a u poljoprivredi je zaposleno čak 4O stanovništva.
Reke Rumunije imaju veliki energetski potencijal, ali se slabo koristi.
Najveće hidroelektrane su na Dunavu i Rumunija ih deli sa Srbijom.
To su Đerdap 1 i Đerdap 2.
Više od polovine energije dobija se u termoelektranama, a četvrtina u dvema nuklearnim elektranama.
Za privredu Rumunije značajna su nalazišta nafte i to u regionu grada Ploešti, severno od Bukurešta.
Karpati i Transilvanija su bogati raznovrsnim rudama, pre svega ugljem, rudama gvožđa, olova, cinka, bakra, aluminijuma, uranijuma.
Od industrijskih grana veći značaj imaju petrohemija, metalurgija, mašinska industrija, drvna industrija, industrija papira i celuloze, nameštaja i tekstilna industrija.
Od ulaska u EU strana ulaganja u industriju su sve veća (automobilska industrija "Dačija" sa ulaganjima francuskog "Renoa").
Oko 40% površine Rumunije je plodno nizijske zemljište, zbog čega je zemljoradnja dobro razvijena.
Proizvodnja žitarica, industrijskog bilja, vinove loze, voća i povrća ima veliki značaj za privredu.
Na planinskim pašnjacima razvijeno je stočarstvo.
Na obali Crnog mora nalazi se nekoliko turističkih centara, ali je primorski turizam još uvek u razvoju.
Brojni prirodni i kulturno-istorijski spomenici, zamkovi, termomineralni izvori, Karpati sa ski stazama samo su neke od mogućnosti za razvoj turizma.
Glavni grad Bukurešt nalazi se u južnom delu države, u Vlaškoj niziji.
On je administrativni, kulturni, obrazovni centar, sa puno parkova , velikom botaničkom baštom i starim zdanjima.
Veći gradovi i industrijski centri su Temišvar, Krajova, Braila (luka), Turnu Severin i dr.
ZAPADNA EVROPA Zapadna Evropa je po svojim odlikama izrazito atlantska regija.
Sve države izlaze na Atlantski okean.
Izuzetak je jedino Luksemburg, koji je jedina kontinentalna država.
Francuska izlazi i na Sredozemno more, što položaj ove države, ali i regije u celini, čini povoljnijim.
Osim kontinentalnog, krajnjeg zapadnog dela Evrope, regija obuhvata i dva veća ostrva - Veliku Britaniju i Irsku, kao i grupe manjih ostrva u Atlantskom okeanu.
Područje zapadne Evrope je stari deo našeg kontinenta.
U reljefu dominiraju stare kontinentalne nizije sa kojih se mestimično uzdižu gromadne planine (Centralni masiv, Ardeni, Vogezi, planine na ostrvima Velika Britanija i Irska).
Duž obale Atlantskog okeana pruža se niska plodna Zapadnoevropska nizija.
Samo na obodu regije nalaze se mlade venačne planine, koje odvajaju zapadnu Evropu od južne Evrope.
To su Pirineji i Alpi.
U zapadnoj Evropi dominira atlantska klima.
Prema unutrašnjosti smanjuje se količina padavina i klima prelazi u umereno kontinentalnu, a na Alpima i Pirinejima u planinsku.
Južni deo Francuske ima sredozemnu klimu.
Rečna mreža je dobro razvijena, a reke su bogate vodom i ujednačenog vodostaja tokom godine.
Na području gromadnih planina, posebno Centralnog masiva u Francuskoj, pojavljuju se brojni termomineralni izvori i čine hidrografsku specifičnost regije.
Kakve su obale zapadne Evrope?
Koji oblici razuđenosti odlikuju obale ove regije?
Na nemoj karti u svojoj Radnoj svesci obeleži oblike raэuđenosti obala zapadne Evrope.
Zapadna Evropa je najgušće naseljena regija, posebno područje Londona, severna Francuska i zemlje Beneluksa (Belgija, Holandija, Luksemburg).
Najveći broj stanovništva je germanskog i romanskog porekla.
Germani su Holanđani, Flamanci (deo stanovništva Belgije), Luksemburžani i Englezi, a Romanima pripadaju Francuzi i Valonci (u Belgiji).
Irci, Škoti I Velšani pripadaju keltskoj grupi naroda.
Među manjinskim naroAima koji doprinose etničkoj raznovrsnosti su Breton ci i Baski.
Prirodni priraštaj u regiji je nizak.
Visok životni standard doprinosi i dugom životnom veku stanovnika.
Procenat gradskog stanovništva je najviši među regijama Evrope.
Nekada najjače pomorske i kolonijalne sile Španija i Portugalija izgubile su vlast na morima, a primat su preuzele Velika Britanija, Francuska i Holandija.
Velika Britanija je pod svojom vlašću držala četvrtinu svetskog kopna.
Zapadnoevropske zemlje su prve industrijske zemlje sveta.
Zbog toga je ova regija danas privredno najrazvijenija u Evropi, a države ove regije su među privredno najrazvijenijim u svetu.
Iako je rudno bogatstvo veliko (nafta, prirodni gas, ugalj, rude gvožđa, olova, cinka, urana, boksita), ono nije dovoljno za visokorazvijenu industriju, pa ona zavisi i od uvoza ovih sirovina.
Poljoprivreda je takođe veoma razvijena, moderna i mehanizovana.
Veliki prostori su pretvoreni u obradive površine, a klimatski uslovi su povoljni za uzgoj različitih biljnih kultura.
Najbolji primer uloženih napora u razvoj poljoprivrede je proces oduzimanja kopna od mora.
Najniži severni deo Zapadnoevropske nizije, na području Holandije i Belgije velikim delom je bio pod morem.
Ograđivanjem nasipima i isušivanjem plitkog mora stvoreni su tzv.
polderi, plodna i obradiva zemljišta.
Ova regija ima veoma razvijen saobraćaj.
Veliki aerodromi, luke, moderni putevi i pruge, razvijena industrija prevoznih sredstava obeležja su svih država regije.
Najveći poduhvat svakako predstavlja izgradnja tunela ispod Lamanša.
Tunel ispod dna kanala dug 50 km povezuje Kale u Francuskoj i Dover u Velikoj Britaniji.
Na nemoj karti zapadne Evrope u Radnoj svesci ispiši imena država, planina, nizija, reka, jezera i većih gradova.
Zapadna Evropa je po svojim odlikama izrazito atlantska regija.
Obuhvata krajnji zapadni kontinentalni deo Evrope, ostrva Velika Britanija i Irska i gpype manjih ostrva u Atlantskom okeanu.
U reljefu preovađuju nizie sa kojih se mestimično uzdižu gromadne planine (Centralni masiv, Ardeni, Vogezi, planine na ostrima Velika Britanija i Irska), a na Jygy su venčane planine Alpi i Pirineji.
Od tipova klime zastunljene su: atlantska, umereno kontinentalna, planinska i sredozemna klima.
Rečna mreža je gusta a reke su bogate vodom i imaju ujednačen vodostaj tokom čitave godine.
Pejzaž zapadne Evrope čiine plodna polja, pašnjaci i livade.
Zapadna Evropa je najgušće naseljena regija Evpope.
Sve privredne delatnosti su veoma pazvijene, a razvijena industrija svim državama donosi najviši društveni dohodak.
Države zapadne Evrope su: Holandija, Belgija, Luksemburg, Francuska,Ujedinjeno Kraljevstvo Velike Britanije i Severne Irske i Irska i sve su članice Evropske unije.
UJEDINjENO KRALjEVSTVO Površina: 244.820 kmz Stanovnika: 60.587.300 Glavni grad: London (7.512.400 st.)
Službeni jezik: engleski Valuta: funta Zvanični naziv ove ostrvske države je Ujedinjeno Kraljevstvo Velike Britanije i Severne Irske.
Skraćeno se naziva samo Ujedinjeno Kraljevstvo.
Kod nas je u upotrebi skraćeni naziv Velika Britanija ili samo Britanija, a vrlo često se u razgovoru koristi i naziv Engleska.
I jedan i drugi naziv se koriste pogrešno jer se odnose samo na deo Ujedinjenog Kraljevstva.
Ujedinjeno Kraljevstvo obuhvata ostrvo Veliku Britaniju, severoistočni deo ostrva Irska i više manjih ostrva (Hebridi, Orknijska, Šetlandska, Kanalska ostrva i dr).
Čine je dve kraljevine, Engleska i Škotska.
Uz njih je i Vels, koji ima status kneževine i Severna Irska, koja je pokrajina.
Ujedinjeno Kraljevstvo je parlamentarna monarhija, što znači da je na čelu države monarh (kralj ili kraljica), a državom u stvari upravlja parlament.
Iako je najjača pomorska sila i najveća kolonijalna imperija ostala bez teritorija koje su bile pod njenom vlašću, Ujedinjeno Kraljevstvo je i dalje jedna od privredno najrazvijenijih zemalja sveta.
Područje Škotske i Velsa je planinsko, dok u severnom delu Engleske preovlađuje pobrđe, blago zatalasano planinama nižim od 1 OOO m.
Južni i zapadni deo ostrva je nizijski.
Severna Irska je brdovita, a brda se smenjuju sa plodnim nizijama.
Klima je atlantska, pri čemu je istočni deo ostrva suvlji od zapadnog.
Padavine, uglavnom u obliku kiše, ravnomerno su raspoređene tokom godine.
Zbog veoma vlažnog i toplog vazduha sa Atlantika na ostrvima Ujedinjenog Kraljevstva česte su veoma guste magle.
Ujedinjeno Kraljevstvo, kao treća zemlja u Evropi po broju stanovnika, spada među prvih pet država sveta po gustini naseljenosti.
Najgušće naseljeni deo je jugoistok Engleske, gde živi skoro trećina stanovništva države.
Ujedinjeno Kraljevstvo je višenacionalna zajednica.
Osim Engleza koji su najbrojniji, Škota, Iraca i Velšana, veliki je broj Indijaca, Pakistanaca, Kineza i stanovnika Karipskih država.
Velike etničke, a samim tim i verske i jezičke razlike, posledica su stalne imigracije.
Zanimljivo je da u Ujedinjenom Kraljevstvu nema zvaničnog službenog jezika, a najviše je u upotrebi engleski jezik.
Prva industrijska zemlja sveta je svoj privredni razvoj započela korišćenjem velikog rudnog bogatstva, pre svega uglja i rude gvožđa.
Od sedamdesetih godina 20.
veka koristi se nafta i zemni gas iz Severnog mora.
Pobrđe i niske planine Engleske i planine Škotske i Velsa su pod pašnjacima, koji su osnov tradicionalnog stočarstva, posebno ovčarstva .
Tekstilna industrija je uz metalurgiju i brodogradnju najstarija industrijska grana.
Ona i danas ima veliki značaj za privredu Ujedinjenog Kraljevstva.
Savremena privreda se okreće ka novim industrijskim granama (elektroindustriji, hemijskoj i prehrambenoj industriji) i sektoru usluga.
Turizam veoma doprinosi privrednom razvoju države.
Kulturno-istorijske spomenike iz različitih perioda, prepoznatljive simbole Ujedinjenog Kraljevstva (Stounhendž, Big Ben, Bakingemska palata, škotski i irski folklor) posećuje veliki broj turista iz celog sveta.
Ujedinjeno Kraljevstvo ima bogatu kulturnu baštinu, poznatu širom sveta.
Umetnici, književnici (Vilijama Šekspira), njihova dela i kljiževni likovi iz tih dela (Šerlok Holms) stalna su postavka velikih pozorišta; mnoga dela su i ekranizovana filmovima.
Univerzitetski gradovi (Oksford, Kembridž) centri su visokog obrazovanja vrhunskih stručnjaka.
Muzička industrija proslavila je velike svetske grupe (Bitlse, Rolingstounse).
Period koji počinje 1963.
godine u Velikoj Britaniji i 1964.
u SAD-u obeležio je fenomen koji je britanska štampa nazvala "Bitlmanija".
Bitlsi (The Beatles) su postali najpopularniji bend svih vremena sa prodatih više od milijardu ploča.
Džon Lenon, Pol Makartni, Džordž Harison i Ringo Star, svi rodom iz Liverpula, dali su novi pravac u razvoju pop i rok muzike.
Malo ko (osim Elvisa Prislija) može se pohvaliti da je dostigao Bitlse u popularnosti koja širom sveta traje već decenijama.
Ujedinjeno Kraljevstvo je kolevka mnogih veoma popularnih sportova.
Fudbal, tenis, golf i ragbi samo su neki od sportova u kojima se takmiči veliki broj klubova i pojedinaca u celom svetu.
London je glavni grad Ujedinjenog Kraljevstva i jedan od vodećih svetskih industrijskih, finansijskih, berzanskih, kulturnih, političkih, modnih centara.
Nastao je kao utvrđenje u estuaru Temze u vreme Rimljana.
Od 11.
do 13.
veka London izrasta u veliki grad.
U 17.
veku pogodile su ga velike katastrofe.
Prvo, velika epidemija kuge, a zatim veliki požar 1666.
godine, u kome je staro gradsko jezgro potpuno uništeno.
Danas je Veliki London konurbacija sa skoro 9 miliona stanovnika.
REPUBLIKA FRANCUSKA Površina: 551.695 km2 Stanovnika: 61.875.822
Glavni grad: Pariz (2.167.994 st.)
Službeni jezik: francuski Valuta: evro Republika Francuska obuhvata zapadni kopneni deo Evrope, od Atlantskog okeana do Alpa i Sredozemnog mora, kao i ostrvo Korziku.
Osim ovih teritorija u Evropi, Francuskoj pripadaju i prekomorske teritorije (Sen Pjer i Mikelon, Francuska Gvajana, Martinik i druga manja ostrva u Atlantskom, Indijskom i Tihom okeanu).
Površina Francuske sa prekomorskim teritorijama iznosi 674.843 km2
U severnom i zapadnom delu Francuske su nizije, mestimično sa niskim pobrđem.
Prema unutrašnjosti reljef postepeno prelazi u Središnji masiv, visoravan sa niskim planinama.
U severoistočnom delu su planine Vogezi.
Na jugoistočnoj granici Francuske su Alpi, a na južnoj Pirineji.
Na planinama su sačuvane prirodne šume.
Stare stene bogate raznovrsnim rudama, plodno zemljište, raznovrsni klimatski uslovi, reke bogate vodom i ujednačenog vodostaja samo su neka od velikih prirodnih bogatstava Francuske.
Upredi prirodne odlike i privredni značaj mediteranske i atlantske Francuske i navedi razlike.
Prosečna gustina naseljenosti u Francuskoj nije velika.
Najgušće su naseljeni Pariski basen (dolina reke Sene, odnosno grad Pariz) i područje grada Liona.
Većinu stanovnika čine Francuzi.
Manjinsko stanovništvo čine Baski i Korzikanci, kao i veliki broj imigranata.
Imigracija je stalan proces, a najveći broj stanovnika se doseljava iz bivših frančuskih kolonija na severozapadu Afrike (zemlje Magreba - Maroko, Alžir i Tunis).
Odlukom Vlade Francuske prilikom popisa stanovništva ne vrši se razvrstavanje stanovnika po rasi ili etničkoj pripadnosti.
Ovakva odluka je doneta kako bi se stimulisala integracija i asimilacija i stvorilo patriotsko jedinstvo stanovništva Francuske bez obzira na poreklo.
Jedna od vodećih privrednih delatnosti u Francuskoj je poljoprivreda.
Obradive površine nalaze se uglavnom u zapadnom i južnom delu države.
a povoljni i različiti klimatski uslovi omogućavaju uzgoj raznih kultura.
Gaje se žitarice, industrijsko bilje, voće i povrće, a na jugu i mediteranske kulture.
Obeležje poljoprivrede je vinova loza koja se uzgaja širom Francuske.
u različitim oblastima gaje se različite vrste grožđa od kojih se dobijaju vina poznata u svetu.
Veoma su cenjena crna vina iz Bordoa i Burgundije, a pokrajina Šampanja je poznata po proizvodnji penušavih vina (šampanjac).
Preradom vina dobija se čuveni francuski konjak.
Zahvaljujući prostranim pašnjacima, stočarstvo je dobro razvijeno.
Poseban značaj ima govedarstvo, kao i proizvodnja mleka i mlečnih proizvoda.
U svetu su veoma cenjeni francuski sirevi (rokfor).
Rudno bogatstvo je veliko i raznovrsno.
Najznačajnija rudarska i industrijska oblast se nalazi u severoistočnom delu Francuske (pokrajine Alzas i Lorena).
Od grana visoko razvijene industrije značajne su industrija prevoznih sredstava, avio i kosmička industrija, tekstilna industrija, koja je neodvojiva od kuća visoke mode i industrija parfema.
Proizvodnja automobila ( Pežo , Reno Sitroen, kamiona, brodova, aviona ( Konkord Miraž ) ima veliki značaj za privredu Francuske.
Izuzimajući Rusiju, Francuska je jedina evropska zemlja koja ima svoju kosmičku industriju i kosmodrom u Francuskoj Gvajani.
Pariz je centar svetske mode.
Uz italijanske kreatore i italijansku modu, francuski modni kreatori i modne kuće određuju modne trendove u Evropi i svetu.
Svima su dobro poznati Koko Šanel, Dior, Živanši, Iv Sen Loren.
Uz garderobu, ove modne kuće na svetsko tržište plasiraju i parfeme.
Industrija parfema u Francuskoj ima dugu tradiciju, a zasniva se na uzgoju cveća, od čijih se latica prave parfemi (pokrajina Provansa).
Pored proizvodnje prevoznih sredstava, veoma dobro je razvijen savremeni saobraćaj.
Autoputevi i brze pruge povezuju sve veće gradove Francuske, ali i Francusku sa susednim zemljama i ostalim regijama Evrope.
Najveći poduhvati u kojima je delom učestvovala i Francuska jesu tuneli Lamanš i Monblan.
Turizam je u Francuskoj razvijen od davnina i danas ima veliki udeo u privredi.
Ovu 3emlju godišnje poseti oko 80 miliona stranih turista.
Među prvim turističkim odredištima u Francuskoj bile su brojne banje, kojih ima širom Francuske (posebno na području Centralnog masiva).
Neke od banja su izgrađene još u doba Rimljana, a obnovljene u 17.veku.
U velikoj turističkoj ponudi Francuske nalaze se Alpi i Azurna obala.
U početku razvoja turizma u 18.
i 19.veku Alpi su bili odredište letnjeg, a Azurna obala zimskog turizma.
Centar turizma na Alpima je Šamoni.
Danas je to veliki centar zimskog ski turizma i alpinizma.
Na Azurnu obalu, na idealno mesto za odmor, najpre su išli engleski plemići, a kao centar prvo se razvila Nica, a zatim i Kan.
Pariz je glavni grad Francuske.
On je ne samo najveći grad, već i značajan industrijski, finansijski, univerzitetski i turistički centar.
"Grad svetlosti" poznat je po zabavi (kabare Mulen Ruž) i kao centar umetnosti (četvrt Monmartr, muzej Luvr).
Simboli Pariza su Ajfelov toranj i Trijumfalna kapija.
SEVERNA EVROPA Severna Evropa obuhvata krajnje severne delove Evrope.
To su Skandinavsko poluostrvo, kontinentalni prostor između botnijskog i Finskog zaliva do barencovog mora na severu, poluostrvo Jitland i ostrvo Island.
Velika poluostrva i brojna ostrva u velikoj meri određuju život i delatnost ljudi u regiji.
Obale severne Evrope su veoma razuđene.
Koji posebni oblici razuđenosti odlikuju obale ove regije?
Na nemoj karti u Radnoj svesci obeleži oblike razuđenosti obala severne Evrope.
Izuzimajući Island, područje severne Evrope je deo najstarijeg kopna Evrope.
To je tzv.
Finoskandinavski ili Baltički štit.
U središnjem delu štit je ulegnut (Baltičko more), a na zapadnom obodu izdignut (Skandinavske planine).
Radom lednika u prošlosti ceo prostor je uravnjen (planinski platoi se nazivaju fjeldovi), snižen i izbrazdan ledničkim dolinama kojima se sada reke spuštaju ka morima.
U ovoj regiji ima puno jezera.
Ostrvo Island se po nastanku i odlikama reljefa bitno razlikuje od ostalog dela severne Evrope.
Nastalo je vulkanskom aktivnošću i na njemu se nalazi veliki broj aktivnih i ugašenih vulkana.
Zbog geografske širine i nadmorske visine ostrvo je većim delom godine pod ledom.
Zbog toga je Island poznat kao "ostrvo leda i vatre.
Severna Evropa se po geografskoj širini prostire od 55° do 71°, što znači da se krajnji severni delovi nalaze u severnom hladnom toplotnom pojasu.
U tim delovima regije u toku godine smenjuju se polarni dan i polarna noć.
Oštru kontinentalnu, subpolarnu i polarnu klimu donekle ublažavaju uticaji Golfske struje.
Topla morska voda koja se kreće duž zapadnih obala Skandinavskog poluostrva greje vode Norveškog mora i vazduh iznad njega.
Uticaji Golfske struje osećaju se i duž južnih obala Islanda.
Zbog velike količine padavina koju Skandinavskim planinama donosi vlažan vazduh sa Atlantika, snega i leda koji se u toku proleća i leta otapaju, veliki broj reka ima dovoljnu količinu vode tokom cele godine.
Sve reke imaju veliki energetski potencijal, koji je veoma dobro iskorišćen.
Električna energija se dobija uglavnom u hidroelektranama (u Norveškoj čak 100%).
Stanovništvo severnoevropskih zemalja je uglavnom germanskog porekla.
Šveđani, Norvežani, Islanđani i Danci su potomci Vikinga, nordijskih Germana.
Finci i Sami (Laponci) pripadaju ugro-finskoj grupi naroda.
Sami su narod koji naseljava oblast Laponiju, koja obuhvata krajnje severne delove Norveške, Švedske i Finske.
Životni standard stanovništva ove regije je najviši u Evropi.
Prirodni priraštaj je nizak, a nepismenih nema.
Osim hidroenergije, najveće prirodno bogatstvo severne Evrope su šume.
Prirodna vegetacija četinarskih šuma (tajge) je sačuvana.
Na Islandu i u Danskoj šume zauzimaju znatno manju površinu nego na Skandinavskom poluostrvu.
Obradivih površina je malo.
Izuzetak je Danska, u kojoj je više od polovine teritorije obradivog zemljišta.
Ispod Severnog mora nalaze se značajne rezerve nafte i zemnog gasa.
Od druge polovine 20.
veka Norveška je izgradila platforme za vađenje nafte, koja se podvodnim naftovodima transportuje do rafinerija.
Regija je bogata i rudama gvožđa, olova, cinka, urana (posebno Švedska), kao i rudama nekih retkih metala (Norveška) i nemetala.
Veliko prirodno bogatstvo Islanda je geotermalna energija, zbog vulkanske aktivnosti.
Za dobijanje energije koriste se velike količine vrele podzemne vode.
Severnoevropske zemlje imaju veoma dobro razvijenu industriju.
Švedska i Finska su među vodećim zemljama sveta po proizvodnji drvne građe, celuloze i papira.
Jeftina električna energija dobijena u hidroelektranama omogućava preradu obojenih metala iz domaćih, ali i uvoznih sirovina (aluminijum, olovo, cink).
U Norveškoj i na Islandu veliki privredni značaj ima ribolov i prerada ribe.
Danska je među vodećim zemljama u Evropi i svetu po poljoprivredi i prehrambenoj industriji.
Pre manje od 50 godina, ispred južnih obala Islanda došlo je do veoma jake erupcije podmorskog vulkana.
Za samo nekoliko meseci nastalo je ostrvo koje je dostiglo visinu 150 metara.
Ovo novo ostrvo dobilo je naziv Surtsi po nordijskom bogu vatre Surtru.
Svedočanstvo vulkanske aktivnosti koja traje već 16 miliona godina je tridesetak aktivnih vulkana na ostrvu Island.
Na nemoj karti severne Evrope u tvojoj Radnoj svesci ispiši imena planina, nizija, reka i jezera.
Severna Evropa obuhvata krajnje severne delove Evrope (Skandinavsko poluostrvo prostor između Britnijskog i Finskog zaliva do Berencevog mora na severu poluostrvo Jiland i ostrvo Island.
Reljef je pretežno planinski i oblikovan je radom ledničke erozije.
Oštru kontinentalnu, subpolarnu i polarnu klimu donekle ublažavaju uticaji Golfske struje.
Reke su brze, planinske i tokom cele godine imaju dovoljno vode i veliki hidroenergetski potencijal.
Stanovnici severne Evrope su germanskog porekla (Šveđani, Norvežani, Islanđani i Danci), a Finci i Sami (Laponci) pripadaju ugro-finskoj gpypi naroda.
Vode, šume nafta i zemni gac, gvozdena ruda, rude olova, cinka, urana, nekih retkih metala i nemetala i geotermalna energija predstavljaju prirodna bogatstva severne Evrope.
Na osnovu prirodnih bogatstava države severne Evrope razvile su visoko specijalizovanu industriju papira, celuloze, metalurgiju, brodogradnju i poljoprivredu.
KRALjEVINA ŠVEDSKA Površina: 449.964 km 2 Stanovnika: 9.196.227
Glavni grad: Stokholm (798.715 st.)
Službeni jezik: švedski Valuta: švedska kruna  Kraljevina Švedska se nalazi na istoku Skandinavskog poluostrva, a obuhvata i nekoliko ostrva u Baltičkom moru.
Prema Norveškoj i Finskoj ima kopnenu granicu, a sa Danskom je povezana mostom.
Država fjeldova i hladne klime je među prvima u svetu po životnom standardu stanovništva.
Krajem 19.
i početkom 20.
veka veliki broj Šveđana se iselio u Kanadu i SAD.
Struktura stanovništva se značajno promenila u toku Drugog svetskog rata i posle njega.
Zbog neutralnog statusa tokom rata i visokog standarda posle rata, Švedska je bila, a i danas je cilj emigranata.
Većinu stanovnika čine Šveđani, a manjinsko stanovništvo čine Finci i Sami na severu.
Koje su razlike u klimi, biljnom pokrivaču i gustini naseljenosti između južnih i severnih delova Švedske?
Najveća prirodna bogatstva Švedske su šume koje zauzimaju više od polovine teritorije, hidroenergija i ruda gvožđa.
Obradivih površina je malo i nalaze se u južnom delu države gde je zemljište najplodnije.
Privreda Švedske je moderna i visoko industrijalizovana.
Uprkos oštroj klimi i teškim uslovima za izgradnju i održavanje, naselja na jugu zemlje modernim putevima i prugama dobro su povezana sa rudarskim i industrijskim naseljima u središnjem i severnom delu zemlje.
Nalazišta veoma kvalitetne rude gvožđa su na severu zemlje.
Iz rudnika Kiruna ruda se transportuje do luke Luleo, gde je smeštena metalurgija.
Švedska je poznata u svetu po proizvodnji i izvozu veoma kvalitetnog čelika.
Automobili Sab i Volvo kamioni (,,Volvo" i"Skanija"), brodovi, avioni i drugi proizvodi mašinske industrije čine veliki deo izvoza Švedske.
Razvijena je i elektroindustrija ("Erikson").
Drvna industrija takođe ima veliki značaj za privredu.
Po preradi drveta, proizvodnji drvne građe, celuloze, papira i nameštaja, Švedska je među vodećim državama u Evropi i svetu.
Glavni i najveći grad Stokholm je politički i ekonomski centar Švedske još od 13.
veka.
Čak 85% stanovnika Stokholma zaposleno je u tercijarnim i kvartarnim delatnostima.
Skoro potpuno odsustvo teške industrije čini ovaj grad jednom od najčistijih prestonica sveta.
Veći industrijski centri Švedske su Geteborg i Malme.
KRALjEVINA NORVEŠKA Površina : 385.155 km2
Stanovnika: 4.752.735
Glavni grad: Oslo (560.484 st.)
Službeni jezik: norveški Valuta: norveška kruna Kraljevina Norveška se nalazi na zapadnom delu Skandinavskog poluostrva, a obuhvata i nekoliko ostrva (Svalbard i Jan Majen) u severnom delu Atlantskog okeana.
Svojim veoma razuđenim obalama izlazi na Norveško i Severno more.
Jedna trećina "Zemlje polarnog sunca" nalazi se u severnom hladnom toplotnom pojasu.
Norveška je pretežno planinska zemlja.
Čak dve trećine površine je iznad 600 m nadmorske visine.
Hladnu klimu značajno ublažava Golfska struja.
Kratke brze reke koje se sa Skandinavskih planina spuštaju ka moru koriste se za dobijanje električne energije.
Velike površine planinskog i neplodnog zemljišta su pod šumom.
Većinu stanovnika čine Norvežani, skandinavski Germani koji su potomci Vikinga.
Koji faktori utiču na razlike u vrsti i obimu poljoporivredne proizvodnje između Norveške i ostalih država severne Evrope?
Reč "viking" označavala je ljude koji pljačkaju na moru (gusar, pirat).
Iako su bili poznati kao veoma opasni pljačkaši i moćni ratnici, Vikinzi su bili dobri zemljoradnici, trgovci i brodograditelji.
Osim velikih, ratnih brodova drakara (dugi brod), gradili su i šire i dublje trgovačke brodove i manje čamce.
Snažni veliki brodovi mogli su ploviti i preko Atlantika, a postoji i podatak da su Vikinzi u 11.
veku stigli do ostrva Njufaundlend u Severnoj Americi.
Zbog malih površina obradivog zemljišta poljoprivreda Norveške je usmerena na stočarstvo i uzgoj stočnog bilja.
Značajan udeo u privredi ima ribolov.
Vode severnog atlantika su bogate ribom, zbog čega je ulov ribe veliki.
Riba se prerađuje i izvozi.
Od sredine prošlog veka, zahvaljujući bogatim nalazištima nafte u Severnom moru, razvija se i petrohemija.
Drvna građa, hartija i celuloza takođe su veoma važni proizvodi za izvoz.
Osim ribolova, petrohemije i drvne industrije, u Norveškoj je značajna i prerada gvožđa i obojenih metala, kao i turizam.
Glavni grad Norveške sa širim gradskim područjem ima skoro 900.000 stanovnika.
Za Oslo važi da je jedan od najskupljih gradova u svetu.
Oslo je velika luka i važan kulturni, obrazovni i turistički centar Norveške.
Ostali veći gradovi i industrijski centri Norveške se takođe nalaze u južnom delu države.
Ostala manja ribarska i turistička naselja smeštena su u fjordovima.
ISTOČNA EVROPA istočna Evropa obuhvata područje od srednje i severne Evrope na zapadu do granice Evrope prema Aziji na istoku.
Na severu se prostire do Barencovog mora, a južnu granicu čine Crno more, Kavkaz i Kaspijsko jezero.
To je područje evropskog dela nekadašnjeg SSSR-a, odnosno danas evropskog dela Rusije i država nastalih raspadom Sovjetskog Saveza.
Cela regija je prostrana nizija (Istočnoevropska nizija), mestimično blago zatalasana niskim pobrđem.
To je takođe stari deo evropskog kopna koji čini tzv.
Ruska ploča.
U oblasti Kaspijskog jezera nizija je spuštena ispod nivoa mora (depresija).
Istočna Evropa je udaljena od izvora vlage i ima izrazito kontinentalnu klimu.
Ona se u pravcu sever-jug menja od veoma hladne, oštre varijante na severu, preko prave stepske klime do izrazito suve, skoro pustinjske u oblasti oko Kaspijskog jezera.
Samo je uz obale Crnog mora zastupljena varijanta sredozemne klime, izmenjena kontinentalnim uslovima.
Koja je prirodna vegetacija hladne, a koja prave kontinentalne klime?
Kakvo je zemljište zastupljeno na području stepa?
Zbog velikog nizijskog prostora reke su dugih tokova.
Najduže evropske reke zbog male količine padavina nemaju razvijenu rečnu mrežu.
Plovne su, sa brojnim velikim veštačkim jezerima, a neke su među sobom povezane kanalima (Volga i Don).
Severni deo nizije je močvaran, sa velikim brojem jezera.
U istočnoj Evropi živi stanovništvo pretežno slovenskog porekla.
Najbrojniji su Rusi.
Osim Rusa, slovenskoj grupi pripadaju Belorusi i Ukrajinci.
U pribaltičkim državama žive narodi ugro-finske grupe, a u Moldaviji žive Romani.
U poslednje dve decenije prirodni priraštaj u istočnoevropskim državama značajno se smanjio.
Sve države imaju depopulaciju.
Migracije su na ovim prostorima oduvek bile intenzivne, ali je sa stvaranjem novih država emigracija prema srednjoj, južnoj, pa i zapadnoj Evropi postala intenzivnija.
Depopulacija i emigracija predstavljaju veliki društveni problem istočne Evrope.
ISTOČNA EVROPA Ogromne površine plodnog zemljišta, šume, različiti klimatski uslovi, velike reke, raznovrsno rudno bogatstvo, samo su neka od prirodnih bogatstava regije.
Stvaranje novih država i privredne transformacije (prelazak na tržišnu privredu i privatizacija) uz zastarelu tehnologiju i sa proizvodima koji se ne mogu plasirati na evropsko tržište doveli su do pada industrijske proizvodnje
Ukrajina Moldavija Belorusija Litvanija Letonija Estonija 603.628 km2 33.843 km 2 207.6OO km2 65.200 km2 64.589 km 2 45.226 km2 46372.700 st.
Kijev 4.434.547 st.
Kišinjev 10.335.382 st.
Minsk 3.601.138 st.
Vilnus 2.366.51 5 st.
Riga 1.415.681 st.
Talin Istočna Evropa 1.020.086 km2 68.525.963 st.
Ruska Federacija 17.075.400 km2 142.008.838 st.
Moskva bez Ruske Federacije Tabelarni pregled država istočne Evrope Na nemoj karti istočne Evrope u Radnoj svesci, ispiši imena mora, zaliva, moreuza, poluostrva, ostrva, planina, nizija, reka i jezera.
Na nemoj karti političke podele regije ispiši imena država i njihovih glavnih gradova.
Istočna Evropa obuhvata nodručje od srednje i sevrne Eapope, na zapadu, do granica Evrope nrema Aziji na istoku.
Cela regija je prostrana Istočnoevropska nizija, mestimično blago zatalasana sa niskim nobrđem.
To je stari deo eapopckog kopna koji čini tzv.
Ruska ploča.
Istočna Evropa ima izrazito kontinentalnu klimu, čije se odlike menjaju u nravcu cever-jyg, od polarnih do suptronskih zona.
Reke su dugoh tokova, ali zbog male količine padavina nemaju razvijenu rečnu mrežu.
Brojna su prirodna i veštačka jezera.
Stanovništvo je pretežno slovenskog porekla (Rusi, Belorusi, Ukrajinci), a ima i pripadnika ugro-finske i romanske gpype naroda.
Depopulicija i emigracije predstavljaju veliki društveni problem istočne Evrope.
Ogromne površine plodnog zemljišta, šume, velike reke, raznovrsno rudno bogatstvo osnova su za razvoj privrede.
Stvaranje novih država, prelazak na tržišnu ekonomiju i privatizacija, dovelisu do nada industrijske nroizvodnje.
RUSKA FEDERACIJA Površina: 17.075.400 km2 Stanovnika: 142.008.838
Glavni grad: Moskva (10.382.754 st.)
Službeni jezik: ruski Valuta: rublja Ruska Federacija obuhvata prostor istočnog dela Evrope i severnog dela Azije.
Od istoka ka zapadu prostire se u dužini od 8000 km i kroz jedanaest časovnih zona.
Po površini, Rusija je najveća zemlja na svetu, a po broju stanovnika je među prvih deset.
Rusku Federaciju čini dvadeset jedna republika, koje imaju delimičnu autonomiju.
Svaka od republika ima svoje organe vlasti, ali ih u međunarodnim institucijama predstavljaju jedinstveni organi vlasti Federacije.
Ogroman geografski prostor koji zauzima Ruska Federacija razlikuje se po prirodnim odlikama, zbog čega se izdvaja više prirodnih regija.
Prirodni uslovi u regijama određuju i način života i rada ljudi.
Evropski deo Rusije čini velika Istočnoevropska nizija.
Dve trećine stanovništva države živi na ovom prostoru.
Pružanje nizije po geografskoj širini uslovljava i promene klimatskih tipova i drugih odlika pojedinih njenih delova.
Na jugu je planina Kavkaz, na kojoj se nalazi najviši vrh Rusije - Elbrus.
Evropski deo Rusije od azijskog dela odvojen je planinom Ural.
To je planinski masiv koji se pruža pravcem sever-jug u dužini od 2000km.
Koji se klimatski tipovi i tipovi vegetacije smenjuju u Istočnoevropskoj niziji?
Kakvo je zemljište ove nizije?
Azijskim delom Rusije dominira Sibir, najveća prostorna celina.
Zapadni deo Sibira je jedna od najvećih nizija na svetu.
To je Zapadnosibirska nizija.
Nizija je u najvećem delu močvarna.
U središnjem delu je Srednjosibirska visoravan sa koje se uzdižu gromadne planine.
U reljefu istočnog dela Sibira smenjuju se visoke gromadne planine i kotline.
Južni Sibir je planinski prostor sa visokim planinama Altaj, Sajan, Jablonovske, Stanovojske i druge planine.
U ovom delu Azije došlo je do stvaranja velikih raseda i spuštanja dubokih kotlina.
U jednoj takvoj kotlini nalazi se Bajkalsko jezero, najdublje jezero na svetu.
Duž krajnjih istočnih obala Rusije, obala Tihog okeana nalazi se oblast poznata pod nazivom Daleki istok.
Tu su dva velika poluostrva, Čukotsko i Kamčatka, ostrvo Sahalin i Kurilska ostrva.
Kamčatka i Kurilska ostrva su sastavni deo vatrenog pojasa Pacifika, zone čestih zemljotresa i vulkanske aktivnosti.
U azijskom delu Rusije klima je izrazito kontinentalna, jer je udaljen od mora i izvora vlage.
Severni delovi Sibira su u severnom hladnom toplotnom pojasu i pod uticajem su polarne klime.
Prema jugu zastupljena je subpolarna i oštra kontinentalna klima sa izrazito hladnim i dugim zimama.
U zatvorenim kotlinama, gde se hladan vazduh dugo zadržava, izmerene su najniže temperature na Zemlji (Verhojansk-67,8°S).
Oštra kontinentalna klima brzo prelazi u pravu kontinentalnu klimu, gde se zbog male količine padavina ponegde javljaju pustinje.
Sa planinskog juga Sibira prema severu (Severnom ledenom okeanu) i istoku (Beringovom i Ohotskom moru) teku velike reke, od kojih su neke među najdužim rekama sveta.
To su Ob (sa pritokom Irtiš), Jenisej, Lena i Amur.
Koje su velike reke u evropskom delu Rusije?
Koje su odlike tih reka?
Na nemoj karti u svojoj Radnoj svesci obeleži prirodne regije i oblike reljefa i hidrografije koji ih odlikuju.
Većinu stanovništva Rusije čine Rusi (oko 80%).
S obzirom na veliki prostor i prostornu raznovrsnost, ne začuđuje velika etnička raznovrsnost manjinskih naroda.
Među njima najbrojniji su Tatari i Ukrajinci, a zatim Čečeni, Armeni i mnogi drugi.
Uz ruski kao službeni jezik, u upotrebi je još dvadeset sedam jezika.
Rusija ima negativan prirodni priraštaj, što je uz emigraciju dovelo do smanjenja broja stanovnika u poslednjoj deceniji.
Prirodna bogatstva u Rusiji su velika i raznovrsna.
Međutim, prirodni uslovi, posebno klima, znatno otežavaju iskorišćavanje tih bogatstava.
Veliki deo Sibira je u polarnoj i subpolarnoj oblasti, gde dominiraju neplodno zemljište, močvare i tundre.
Pojas od Baltičkog mora do Tihog okeana, koji je pod uticajem oštre kontinentalne klime, pod nepreglednim je četinarskim šumama.
Nalazišta nafte i zemnog gasa najviše ima u Povolžju, oblasti oko Kaspijskog jezera i na području Zapadnosibirske nizije.
Bogate rezerve uglja visokog kvaliteta ima na području Urala, u Kuznjeckom basenu (jug Zapadnosibirske nizije), a najveće rezerve su na području srednjeg Sibira.
Najbogatija nalazišta rude gvožđa su na severu evropskog dela Rusije, na području Urala i Kuznjeckog basena.
Ruda obojenih metala ima na celom prostoru severne Rusije, a najviše na području Urala, srednjeg i istočnog Sibira.
I planine južnog Sibira su veoma bogate rudama, ali su veoma nepristupačne, što otežava ili onemogućava njihovo korišćenje.
U severoistočnom delu Sibira nalaze se najveća nalazišta zlata i dijamanata u Rusiji.
Bez obzira na ogromno prostranstvo, obradivih površina je malo.
Nešto više od 10% teritorije Rusije je pod plodnim zemljištem, koje je iskorišćeno za zemljoradnju.
Obradive površine nalaze se uglavnom u južnom delu Istočnoevropske nizije, južnog Urala i južnog dela Zapadnosibirske nizije.
Najviše se gaji pšenica, zatim ječam i druge žitarice, industrijsko bilje i povrće.
U periodu transformacije poljoprivredna proizvodnja je bila u osetnom padu, ali se poslednjih godina preduzimaju mere za njeno obnavljanje.
Posle Drugog svetskog rata, u težnji da zadrži ravnotežu sa SAD-om i Zapadnim blokom, Rusija je počela intenzivno da razvija, pre svega tešku industriju, mašinsku industriju i industriju vojne opreme.
I danas u strukturi privrede dominiraju ove industrijske grane.
Najveći centri crne metalurgije i ostalih grana teške industrije nalaze se u evropskom delu, na području Urala i u Kuznjeckom basenu.
Izučavanju svemira i vasionskih tela, posebno Meseca, pored SAD-a, i Rusija je mnogo doprinela.
U orbitama oko Zemlje kruže brojni ruski veštački sateliti.
Od ostalih industrijskih grana, veliki značaj imaju drvna industrija, elektroindustrija, brodogradnja, hemijska industrija.
Celokupna industrija Rusije ima jedan veliki problem: zastarelost tehnologije i opreme.
Osnovni cilj transformacije privrede jeste upravo rešavanje ovog problema.
Veliki prostor zahtevao je razvoj industrije prevoznih sredstava i saobraćaja.
Za prevoz velikih količina sirovina, materijala i opreme najpogodniji je železnički saobraćaj.
Najgušća mreža pruga je u evropskom delu Rusije, a veliki značaj ima Transsibirska magistrala, koja povezuje Moskvu i Vladivostok na Dalekom istoku.
Uz proizvodnju automobila i kamiona, avioni ruske proizvodnje, kako putnički tako i vojni, izuzetnih su odlika.
Svi veći gradovi Rusije nalaze se u evropskom delu i na prostoru južnog Sibira do Dalekog istoka.
Glavni grad je Moskva.
Ovaj višemilionski grad, sa brojnim kulturno-istorijskim spomenicima, sve više poprima odlike velikih evropskih metropola .
Moskva je, ne samo politički i administrativni, već i značajan kulturni, obrazovni i turistički centar Rusije.
REPUBLIKA UKRAJINA Površina: 603.628 km 2 Stanovnika: 46.372.700 Glavni grad: Kijev (2.700.000 st.)
Službeni jezik: ukrajinski Valuta: grivna Ukrajina je, posle Rusije, druga po veličini država Evrope.
Zauzima južni deo Istočnoevropske nizije.
Odvojivši se od SSSR-a, Ukrajina je nezavisnost proglasila 1991.
godine.
Svojim južnim granicama izlazi na Crno i Azovsko more.
Deo južne granice Ukrajine prema Rumuniji nalazi se na reci Dunav.
Zbog toga je Ukrajina crnomorska i podunavska zemlja.
Azovsko more sa zapada zatvara veliko poluostrvo Krim.
Ukrajinom dominira nizija, a na zapadu je reljef nešto viši (Podolska visoravan).
Na krajnjem zapadu države su Karpati.
Sa severa se ka Crnom moru spuštaju velike reke Dnjestar, Dnjepar i Donjec.
Na Dnjepru se nalazi nekoliko velikih veštačkih jezera.
Klima je prava kontinentalna, a duž obala Crnog mora osećaju se uticaji sredozemne klime.
Koje su odlike prave kontinentalne klime?
Kakvo je zemljište u ovom delu Istočnoevropske nizije i koja prirodna vegetacija je tu zastupljena?
Ukrajina je 1992.
godine imala nešto više od 52 miliona stanovnika.
Uzrok ovako značajnog smanjenja broja stanovnika su negativan prirodni priraštaj (-7o/oo) i velika emigracija.
Većinu stanovnika čine Ukrajinci (78%), a od manjina najviše je Rusa (18%).
Osim njih, manjinski narodi su Belorusi, Mađari, Bugari, krimski Tatari, Moldavci, Rumuni i dr.
Nakon velike inflacije, pada proizvodnje i velike nezaposlenosti 1990.
godine i odvajanja Ukrajine od SSSR-a započeo je brzi privredni razvoj.
Danas je po ukupnom privrednom razvoju Ukrajina među prvih trideset zemalja sveta.
Njena privreda odlikuje se farmama koje daju velike prinose, dobro razvijenom i modernom industrijom, visokoobrazovanom radnom snagom i kvalitetnim obrazovnim sistemom.
Bogate rezerve kamenog uglja, rude gvožđa, ruda obojenih metala i nemetala su sirovine za razvoj industrije.
Od industrijskih grana najveći značaj ima mašinska industrija, industrija prevoznih sredstava, hemijska i prehrambena industrija.
Istočni deo Ukrajine je jedna od najvećih industrijskih oblasti Evrope i sveta.
Plodno zemljište, povoljna klima i navodnjavanje dobri su uslovi za razvoj poljoprivrede.
Uzgajaju se pšenica, kukuruz, suncokret, šećerna repa, lan, duvan, soja, hmelj, povrće i voće.
Stočarstvo je takođe dobro razvijeno i Ukrajina je veliki izvoznik mesa, mleka i mlečnih proizvoda.
Glavni grad Ukrajine je Kijev i nalazi se u severnom delu zemlje, na reci Dnjepar.
Kijev je administrativni, kulturni, obrazovni, industrijski i turistički centar.
Veći industrijski gradovi su Dnjepropetrovsk, Harkov, Donjeck i Lavov.
Na obali Crnog mora je velika luka Odesa.